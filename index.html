<html>
<head>
<title> Artūrs Irbe</title>
<link rel="stylesheet" type="text/css" href="style.css" />
</head>
<body>
<div id="container">
<div id="header">
<img src="images/irbe.jpg" border="5" align="right">
<h1>Artūrs Irbe</h1>

</div>
<div id="content">
<div id="nav">
<h3>Saturs:</h3>
<hr>
<ul>
<li><a href=sakums.html>Pats sākums</li>
<li><a class="selected" href=#xxx>Sākums</li>
<li><a href=#yyy> Artūrs</li>
<li><a href=#ccc>Karjēra</li>
<li><a href=#xxxx>Trenera karjēra</li>
<li><a href=#%%%>Citāts</li>
<li><a href=content.html>Statistika</li>

</div>

<div id="main">
<a name=yyy></a>
<h2>Artūrs</h2>
<hr>
<p>Artūrs Irbe (dzimis 1967. gada 2. februārī Rīgā) ir bijušais latviešu hokeja vārtsargs, kurš lielāko daļu savas spēlētāja karjeras pavadīja NHL, dažādos līgas klubos spēlējot no 1991. līdz 2004. gadam. 2009. gada nogalē uzņemts IIHF Slavas zālē.</p>

<a name=ccc></a>
<h2>Karjēra</h2>
<hr>
<p>Irbe profesionāļa karjeru uzsāka Rīgas "Dinamo", kas piedalījās PSRS čempionātā (1987—1991). 1988. gadā Irbe "Dinamo" sastāvā kļuva par PSRS vicečempionu un tika atzīts par čempionāta labāko debitantu. Šajā laikā Irbe bija arī PSRS izlases vārtsargs 1989. un 1990. gada Pasaules čempionātos. Abos šajos čempionātos PSRS izlase kļuva par čempioniem un 1990. gadā Irbe tika atzīts par čempionāta labāko vārtsargu. 1991. gadā viņš atteicās pārstāvēt PSRS izlasi, jo Latvija jau bija pasludinājusi neatkarību. Pēc 1991. gada Irbe pārstāv Latvijas hokeja izlasi, kuras sastāvā viņš ir piedalījies daudzos pasaules čempionātos un 2002. gada ziemas olimpiskajās spēlēs.</p>
<p>1989. gada NHL draftā 10. kārtā ar kopējo 196. numuru viņu izraudzījās Minesotas "North Stars". Irbes pirmais NHL klubs bija Sanhosē "Sharks", kuru viņš pārstāvēja no 1991. līdz 1996. gadam. Tā rindās viņš debitēja 1991. gada 8. novembrī. Ar Irbi vārtos jaundibinātais klubs 1993.—1994. gada sezonā iekļuva Stenlija kausa izcīņā, kur pirmajā kārtā pārspēja vienus no favorītiem — Detroitas "Red Wings".</P>
<p>Pēc traumas un nepārliecinoši aizvadītas 1995.—1996. gada sezonas "Sharks" Irbi atlaida. Nākamos gadus viņš bija Dalasas "Stars" un Vankūveras "Canucks" otrais vārtsargs, taču 1998.—1999. gada sezonā kļuva par Karolīnas "Hurricanes" pirmo vārtsargu. 1999. gada NHL Visu zvaigžņu spēlē viņš kļuva par pirmo vārtsargu, kurš Visu zvaigžņu spēlē guvis rezultativitātes punktu (piespēle).</p>
<p>Viņa augstākais panākums ar "Hurricanes" bija 2001.—2002. gada sezonā, kad klubs negaidīti iekļuva Stenlija kausa izcīņas finālā. 2004. gada jūnijā Irbe tika pārdots Kolumbusas "Blue Jackets".</P>
<p>2005.—2006. gada sezonu iesāka Rīga 2000 komandā, taču sezonas vidū pārcēlās uz Salzburg EC, kļūstot par Austrijas vicečempionu. 2006.—2007. gada sezonu Artūrs sāka Latvijas hokeja līgas klubā SK Rīga 20. 2006. gada novembrī izplatījās baumas, ka A. Irbe ir noslēdzis līgumu ar Krievijas Superlīgas klubu Omskas "Avangard", bet šīs baumas neapstiprinājās. Līdz pat janvāra vidum viņš aktīvi trenējās kopā ar HK Rīga 2000, bet pēc tam pārcēlās uz Slovākijas Ekstralīgas klubu HK Nitra, no kura nepārliecinoša snieguma dēļ drīzumā tika atlaists.</P>
<p>Irbe ilgus gadus bijis arī Latvijas hokeja izlases pamatvārtsargs, piedaloties deviņos Pasaules čempionātos, kā arī divos Olimpisko spēļu turnīros. Pirms Latvijas neatkarības atgūšanas, Irbe paspēja divus Pasaules čempionātus aizvadīt arī PSRS izlases sastāvā, abas reizes izcīnot čempiona titulu.</p>

<a name=xxxx></a>
<h2> Trenera karjera</h2>
<hr>
<p>2008. gadā Artūrs Irbe noslēdza trīs gadu līgumu ar Rīgas "Dinamo" komandu kā vārtsargu treneris. Šo posteni komandā Irbe ieņēma līdz 2009. gada 13. augustam, kad panāca vienošanos par trenera karjeras turpināšanu NHL klubā Vašingtonas "Capitals", kura līdzšinējais vārtsargu treneris Deivs Priors atstāja amatu personisku iemeslu dēļ. Pēc 2010.—2011. gada NHL sezonas beigām A. Irbe pameta vārtsargu trenera amatu.</p>
<p>Kļūstot par NHL kluba Bufalo "Sabres" galveno treneri, Teds Nolans kā vārtsargu treneri 2014. gadā uzaicināja Artūru Irbi. Komandā Irbe nostrādāja vienu sezonu.</p>
<a name=%%%></a>
<hr>
<h1>"</h1>

<p><b><font size="5">Es esmu dzīvojis 33 gadus šai saulē. Es dzīvoju visus šos 33 gadus šai dienai, šai spēlei. Un es būtu gatavs atdot vienkārši pus dzīvi... Vienkārši, vienam šādam hokeja mačam. Tur vairāk man liekas nav ko piebilst. Paldies visiem, kuri ticēja.</font></b></p>
<p><b>—Artūrs Irbe, pēcspēles komentārs pēc leģendārās 3—2 uzvaras pār Krievijas izlasi 2000. gada Pasaules čempionātā</b></p>

<img src="images/vartos.jpg" border="5"><br>
</div>
</div>
<div id="footer">
copyright &copy; 2021 Niklāvs Lipskis

</div>
</div>
</body>
</html>